---
title: Over dit initiatief
excerpt: ""
date: 2020-04-30T18:16:52.227Z
---
Podium Aan Huis is een tijdelijk platform met een bundeling van podiumvoorstellingen uit Vlaanderen en Brussel voor jong en oud. Dagelijks komen er nieuwe voorstellingen bij. Door de coronacrisis is de magie van de live beleving even onbereikbaar. Honderden voorstellingen zijn geannuleerd nu cultuurhuizen moeten sluiten. Via dit platform kan je tijdelijk toch genieten van straffe podiumvoorstellingen tot 31 augustus. In september hopen we iedereen massaal in de zalen terug te verwelkomen.

Dit platform is een initiatief van [Cultuurconnect](https://www.cultuurconnect.be/), in samenwerking met gezelschappen en cultuurhuizen. Cultuurconnect ondersteunt cultuurhuizen, bibliotheken, overheden, technologiespelers en artistieke initiatieven in hun digitale innovatie en dienstverlening. Cultuurconnect evalueert het project in een ruimer onderzoekstraject over artistieke digitale content. [Lees meer over het onderzoek op de website van Cultuurconnect](<https://www.cultuurconnect.be/projecten/virtueel-podium).