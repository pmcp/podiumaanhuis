---
title: 'De tuin van de walvis'
descr: 'Beeldsmederij DE MAAN'
videoLength: '47 min'

text: >-
  'Gebaseerd op de prachtvertelling van meesterpointillist Toon Tellegen, bekroond met de Zilveren Griffel 2016. Over een walvis die een tuin op zijn rug wil. Tot het zover is.

Beste Sprinkhaan,

Ik wil iets bestellen.  
Ik wil graag een bank op mijn rug.  
Voor bezoek, om op te zitten, met een leuning.  
Maar eigenlijk wil ik een tuin, met een bank.  
Een fontein heb ik al.  
Ik kan niet goed naar je toe komen.  
Kun jij alles hier bezorgen?  
Ik woon midden in de oceaan.                            

Walvis

Als de sprinkhaan op een dag een briefje ontvangt waarin de walvis hem vraagt om een tuin, verzamelt hij alles wat hij daarvoor nodig heeft. Hij laadt het in een boot en gaat op weg.

Maar… waarom alsmaar meer en groter willen? Leidt dat tot bevrediging? Tot het grote geluk? In deze allegorische vertelling wordt ons consumptiegedrag op een minzame manier onder de loep genomen. Toon Tellegen naar de hand van Stef De Paepe. Tot leven gebracht door beeldduivel-doet-al Paul Contryn en de stemmen van topacteurs als Tom Van Dyck, Ini Massez en Stefaan Degand, ondergedompeld in de soundscape van Pepijn Caudron zodat je verbeelding helemaal op hol slaat.

‍

**Voorstelling gekeken?** [**Surf verder**](https://www.demaan.be/nl/cinemawalvis_tuinatelier) **voor nog meer plezier met het inspiratieplatform van beeldsmederij DE MAAN en creëer thuis je eigen fascinerend TUINATELIER!**

##### Credits

Spel en figuren: Paul Contryn |  Concept en regie: Stef De Paepe |  Naar: Toon Tellegen (Querido) |  Kostuumadvies: Katinka Heremans |  Soundscape: Pepijn Caudron |  Vorm: Stef De Paepe, Paul Contryn en Stéphane Vloebergh | Met de stemmen van: Tom Van Dyck, Ini Massez, Stefaan Degand, Günther Lesage, Esther Lybeert, Pepijn Caudron, Stef De Paepe en Paul Contryn | Zang: Stefaan Degand, Esther Lybeert

‍

Opname video door Ans Kanen.

  

‍'
---
