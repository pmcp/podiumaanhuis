
---
title: Raphaël
descr: Alexander Vantournhout / not standing
videoLength: 42 min

text: >-
  <p>‘Raphaël’ toont twee mannelijke performers. De ene is actief en handelt (hij), de ander is schijnbaar levenloos en inert (hem). Hij tracht hem te manipuleren tot ideale dans- of sparringpartner, maar wordt in die poging tegelijk zelf tot ding gemaakt. Samen dansen ze een geforceerd duet. Beide lichamen meten de grenzen op tussen intimiteit en perversie, tussen subject en object. Vervolgens doen ze die grenzen vervagen in wederzijdse medeplichtigheid.<br><br>"Je ziet het niet zo vaak: spectaculair anti-spektakel, met zoveel diepere lagen onder een lichamelijke confrontatie die extreem tastbaar en erg toegankelijk is. Het duidt op grote kunst van een artiest met een grote toekomst." (****, De Standaard)</p><p><strong>Credits</strong></p><p>met - Raphaël Billet en Alexander Vantournhout <br>van - Alexander Vantournhout en Bauke Lievens<br>dramaturgisch advies - Dries Douibi<br>advies choreografie Femke Gyselinck<br>extern advies - Anneleen Keppens, Geert Belpaeme, Lili M. Rampre<br>artistiek advies - Tuur van Baelen<br>Bart Grietens<br><br><strong>Algemeen over Alexander Vantournhout</strong><br><br>Alexander Vantournhout is een Belgische choreograaf die balanceert tussen dans en circus. Hij studeerde hedendaagse dans aan de Brusselse PARTS (Performing Arts Research and Training Studios) en single wheel in ESAC (Ecole Supérieure des Arts du Cirque) in Brussel. <br><br>Hij debuteerde met ‘Caprices’ (2014), een solo performance waarin hij ode brengt aan de muziek van Salvatore Sciarrino. In ‘ANECKXANDER’ (2015) zette hij een uitgebalanceerde solo performance neer, voor deze choreografie ging hij de samenwerking aan met sparringpartner Bauke Lievens. ‘ANECKXANDER’ kaapte meerdere prijzen: Circus Next 2014, Theater Aan Zee 2015, Aerowaves 2015 en een selectie voor Theaterfestival 2016. Daarna maakten Alexander en Bauke ook ‘RAPHAEL’ (2017), een geforceerd duet met een inert lichaam.<br><br>In 2018, creëerde Alexander ‘La rose en céramique’ met Scali Delpeyrat, in het kader van Sujet à Vif, Festival d’Avignon (FR). Daarnaast tourt hij in 2018 doorheen Europa met zijn nieuwe creatie ‘Red Haired Man’ (in première in oktober 2018 in Vooruit). Vantournhout geeft regelmatig les aan ESAC and ACAPA (Academy for Circus and Performance Art, Tilburg NL). Hij was ook al gastdocent aan DOCH-Stockholm (SE), Codarts (NE) Verigo (IT), Deltebre Dansa (ES), Concorde university (CA) en P.A.R.T.S<br><br>Alexander Vantournhout is cultureel ambassadeur van de stad Roeselare (BE), huisartiest van PRPLX (BE) en Vooruit-resident tot 2021.<br><br></p>
---
