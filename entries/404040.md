---
title: '404040'
descr: 'Bas Birker'
videoLength: '89 min'
text: ">-
  In juni 2019 waagde de Belgisch-Nederlandse comedian Bas Birker zich aan een experiment: hij schreef in 40 dagen een gloednieuwe show, die hij ook nog eens 40 dagen na elkaar speelde. Van leeg blad tot première. Die première was niet toevallig op 11 juni, de dag waarop Bas 40 werd. En dat werd meteen ook de dernière: Bas speelde de show één keer, en daarna nooit meer.
  
  Daarom koos hij een bijzondere locatie: de Bourlaschouwburg in Antwerpen.
  
  Als ‘Bassie’ iets in zijn hoofd haalt, dan doet hij het ook gewoon. Zo trad hij drie jaar geleden op in het Sportpaleis voor 200 man, in een theaterbox op het middenplein. Gewoon, omdat het kon. Het volgende plan dat hij realiseerde: Belg worden. Klinkt doodnormaal, maar als je ‘Je Moeder’ hebt gezien, weet je dat dit een hele queeste was.
  
  En toen naderde dus die befaamde kaap van 40 jaar. Een symbolisch getal: Mozes trok 40 jaar door de woestijn, de vasten tussen carnaval en Pasen tellen 40 dagen en 40 is ook de leeftijd waarop mensen je beginnen waarschuwen voor een midlifecrisis.
  
  Op dag 1 (1 mei) startte Bas met try-outen, geïnspireerd op wat er die dag gebeurde. Dag na dag vulde hij zijn show aan met nieuw materiaal, compleet onvoorbereid. Zo ging het 40 dagen lang: uitwerken, weggooien, vervangen en bijschaven. Tot zijn show klaar was om in première te gaan in een ware Antwerpse parel, de Bourlaschouwburg. Hallelujah!

  ‍

  #####Credits

  Tekst en spel: Bas Birker

  Theatertechniek: TheaTech

  Productie: 5to9 Management

  Opname: Moose-Stache

  Geluid: Better Live

  Special thanks to: Michael Van Peel, Wouter Monden en Emiel van der Logt
"
---
