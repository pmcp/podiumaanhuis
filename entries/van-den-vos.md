---
title: 'Van den Vos'
descr: 'FC Bergman / Toneelhuis'
videoLength: '93 min'
text: Nevel hangt in dikke plakken tussen het groen. In het schaarse licht zien we de tijd voorbijgaan. Iets schiet tussen de planten door en verdwijnt weer. De mist neemt toe, vult het woud met een dicht wolkenpak, tot er niets anders meer overblijft dan een solide, witte massa. Verloren, op de tast, stapt hij door deze smog, door dit bos. Het bos dat kraakt en fluistert. Hij waadt door de varens en roept voorzichtig een naam en die klinkt als “Vos!” en “Vos?”. En de varens fluisteren mee. En hij kan amper een hand voor ogen zien in de mist die zich als een dikke deken om hem heen plooit.                

De hoogst eigenzinnige bewerking door FC Bergman en co van het episch diergedicht _Van de vos Reynaerde_ werd onthaald als ‘krankzinnig straf theater’. Liesa Van der Aa en het Berlijnse genre-crossing Solistenensemble Kaleidoskop componeerden de muziek voor deze muziektheatervoorstelling. Josse De Pauw zorgt voor woorden. Dirk Roofthooft, Viviane De Muynck en Gregory Frateur spelen mee, omringd door een aantal vrijwilligers.

**De voorstelling werd geselec­teerd voor het Theaterfestival 2014.** Uit het juryrapport: “Met deze krachttoer bewijst dit stelletje lefgozers dat ze eigenhandig een nieuw, visueel zinderend hoofdstuk aan onze theatergeschiedenis schrijven. Deze voorstelling is een belangwekkende stap in hun oeuvre en ontplooiing omdat visuele pracht en inhoudelijke kracht meer dan ooit in even­wicht zijn.”

##### Credits

van en met:  Bart Hollanders, Stef Aerts, Marie Vinck, Joé Agemans, Thomas Verstraeten

van: FC Bergman

tekst: Josse De Pauw

met: e.a., Dirk Roofthooft, Viviane De Muynck

acteurs: Janelle Vanes, Vicky van Bellingen, June Voeten, Cedric Van Den Abbeele, Bent Simons, Frederick Bruyninckx, Wim Verachtert

figuranten: Geert Goossens, Marc Moens, Willy Verbruggen, Jos De Raedt, Guy Willekens, Emile De Bekker, Jan Rottiers

lichtontwerp: FC Bergman, Ken Hioco

geluidsontwerp: Alex Fostier

songteksten: Craig Ward

Gregory Frateur

muziekbewerking: Daniella Strasfögel, Michael Rauter, Kaleidoskop, Liesa Van der Aa

kostuumontwerp: An D'Huys

live muziek: Kaleidoskop

sponsors: Gavra,Agfa-Gevaert N.V., Floor Gres, Vranckx, Amadea, Boudewijn Sea Park

bewegingsadvies:Ken Hioco

productie: Toneelhuis, Kaleidoskop, Muziektheater Transparant

met de steun van: programme Culture de l’Union européen

in samenwerking met: Wiener Festwochen, Stadsschouwburg Amsterdam, Le Phénix, Scène nationale de Valenciennes, Operadagen Rotterdam, Kaaitheater, Berliner Festspiele / Foreign Affairs       

‍

Opname video door [Beeldstorm](http://www.beeldstorm.be) o.l.v. Jan Bosteels

‍

toneelHUIS WORDT HUISTONEEL  
Een theater kan niet zonder zijn publiek. Ook niet als de zalen noodgedwongen leeg staan. Daarom zoeken de Toneelhuismakers u op vanuit hun schuiloorden. Ze spinnen vanuit hun huizen lange, onzichtbare draden tot bij u, met verhalen, gedichten, gedachten en beelden. Zo wordt Toneelhuis voor even Huistoneel. Geniet ervan!  
[huistoneel.be](http://huistoneel.be/)

‍
---
