
---
title: Het wijde land
descr: Tg STAN
videoLength: 119 min

text: >-
  <p>Obstakels bij het hebben van een relatie met een getrouwde vrouw:Het is toegestaan de vrouw van een ander te verleiden wanneer men het gevaar loopt te sterven van liefde voor haar.</p><p>De intensiteit van deze liefde kent tien gradaties, gekenmerkt door volgende tekens:1/ liefde door de ogen - &nbsp;2/ geestesverwantschap - 3/ obsessie - 4/ slapeloosheid - 5/ vermageren - 6/ afkeer van plezier - 7/ verlies van fatsoen - 8/ waanzin - 9/ vervaging en verzwakking - 10/ uiteindelijk, de dood.(uit de Kamasutra)</p><p>Wij. Wij willen geen woeste liefde, wij eisen geen bloed, wij schreeuwen niet om wraak. Niet meer.<br>Wij zijn ruimdenkend, zachtvoelend, perfect geïnformeerd, klaarkijkend en warm.<br>Wij zijn vrij, eindelijk vrij, eindelijk vrij! Bevrijd van het juk der instincten.<br>Fok, daar is Lust! Ga heen, Lust!<br>Aargh, daar komt Passie! Geile trut! Ophitser! Laat ons met rust!<br>Wij zijn net zo evenwichtig.<br>We gaan de goeie richting uit, wij.<br>'t Is eenrichtingsverkeer, die evolutie, dus het zal wel de goeie richting zijn?!<br>Op elke lichtvoetigheid voorbereid zijn wij, aan ieders luimen aangepast.<br>Ja! Het is vrij dat wij zijn. Onthecht, jongens! En meisjes. Hmmm.<br>Wij koesteren keuzes. onderdanig als heersers.<br>En als Passie en Lust ons toch overmeesteren, dan heeft iedereen daar begrip voor. Jep! Iedereen.<br>Prachtwezens zijn wij.<br>(Allen lachen. Wat een elegante zoogdieren, zeg!)<br>Een stuk voor geile middelbare levers met één jonge knaap (die hopelijk sterft op het eind, de eikel).</p><p>‍</p><p><em>"Ik denk dat ik u gemeden heb uit een soort dubbelgangers-schuwheid... Uw determinisme zo goed als uw scepsis - wat de mensen pessimisme noemen -, uw gegrepen zijn door de waarheden van het onbewuste, door het driftleven van de mensen, uw ondermijning van de cultureel-conventionele zekerheden, het persisteren van uw gedachten bij de polariteit van liefhebben en sterven, dat alles trof me met een beangstigende vertrouwdheid ( - ). &nbsp;Zo heb ik de indruk gekregen, dat u door intuïtie - maar eigenlijk als gevolg van precieze zelfwaarneming - alles weet, wat ik door moeizame arbeid bij andere mensen heb blootgelegd."</em>(Fragment uit een brief van Sigmund Freud aan Arthur Schnitzler uit 1922)</p><p>‍</p><h5>Credits</h5><p>tekst Arthur Schnitzler<br>van en met Koen De Graeve, Jolente De Keersmaeker, Damiaan De Schrijver, Sara De Roo, Charlotte Vandermeersch, Stijn Van Opstal en Geert Van Rampelberg<br><br>scenografie STAN, Olympique Dramatique en Matthias De Koning<br>lichtontwerp Thomas Walgrave<br>beschildering doek Tom Liekens<br>kostuums Inge Büscher , assistentie Filip Eyckmans<br>muziek Frank Vercruyssen<br>productie en techniek Toneelhuis en tg STAN<br><br>première 24 oktober 2013, Toneelhuis Antwerpen</p><p>‍</p><p>Opname video door<a href="http://www.beeldstorm.be" target="_blank"> Beeldstorm</a> o.l.v. Jan Bosteels &nbsp;</p><p><br></p>
---
