---
title: 'The only way is UP '
descr: 'Boris Van Severen en Jonas Vermeulen / CAMPO (2017) '
videoLength: '59 min'
text: '
  “Better a ‘Has Been’ than a ‘Never Was’.” Tony in The Up Series, BBC

  In The only way is UP komen vier hoofdpersonages aan het woord op verschillende sleutelmomenten in hun leven: als kind, puber, jongvolwassene, dertiger, veertiger en vijftiger. Hoezeer verandert je houding tegenover bepaalde thema’s naarmate je ouder wordt? In hoeverre is de manier waarop je in het leven staat al van jongs af aan bepaald? Is er een manier om ouder worden niet langer als een eliminatie van mogelijkheden te beschouwen, maar als iets om naar uit te kijken?

  Een voorstelling over alledaagse dingen, in een surreëel universum dat alles wegheeft van een langgerekte lsd-trip. Na hun felgesmaakte debuut The Great Downhill Journey of Little Tommy, laten Boris Van Severen en Jonas Vermeulen de zelfgeschreven soundtrack van deze voorstelling dit keer niet door een rockband brengen, maar door twee dj booths die live muziek én (neon-)quotes tegen elkaar op samplen. Een elektro-opera, zo u wil, geïnspireerd door o.m. The Up Series (BBC).

  van & met Boris Van Severen & Jonas Vermeulen

  coaching Pieter-Jan De Wyngaert

  artwork Sarah Yu Zeebroek

  techniek Jonas Castelijns, Korneel Coessens & Koen Vanneste

  muziektechniek Frederik De Witte

  productie CAMPO coproductie het KIP, d e t h e a t e r m a k e r & Het Theaterfestival met de steun van de Vlaamse Gemeenschap

  ‍

  _Opname video door_ [_Beeldstorm_](http://www.beeldstorm.be) _o.l.v. Jan Bosteels_  

  ‍'
---
