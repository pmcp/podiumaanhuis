---
title: Met argumenten kan je iederéén overtuigen
descr: |-
  

  * theater
  * duur: 127 min
  * taal: Nederlands
  * [LAZARUS](https://www.lazarusvzw.be/nl)
videoUrl: https://vimeo.com/411315048
videoLength: 127 min
socialDescr: "Zo niet snijden we je hoofd eraf, sorry   Koen De Graeve en
  Günther Lesage (Emmy Award winners 2015 beste comedy) halen het onderste uit
  de kan om elkaar, het publiek en eventuele huisdieren, een antwoord te geven
  op de Grote Vragen: 'Waarom is er iets en niet niets?' en 'Als er een God is
  die alles heeft geschapen, wie heeft God dan geschapen?'   Dit en nog veel
  meer in een voorstelling waar niemand minder dan Richard Dawkins graag was
  naar komen kijken, 'als er een Engelstalige ondertiteling was voorzien.*'"
socialImage: /uploads/lazarus_metargumenten.jpg
company: LAZARUS
image: /uploads/lazarus_metargumenten.jpg
text: >-
  Zo niet snijden we je hoofd eraf, sorry 


  Koen De Graeve en Günther Lesage (Emmy Award winners 2015 beste comedy) halen het onderste uit de kan om elkaar, het publiek en eventuele huisdieren, een antwoord te geven op de Grote Vragen: 'Waarom is er iets en niet niets?' en 'Als er een God is die alles heeft geschapen, wie heeft God dan geschapen?' 


  Dit en nog veel meer in een voorstelling waar niemand minder dan Richard Dawkins graag was naar komen kijken, 'als er een Engelstalige ondertiteling was voorzien.*' 


  \*quote van Richard Dawkins, Brits evolutiebioloog en auteur van o.a. ‘The God Delusion’, tijdens de ontmoeting die we met hem hadden, na het debat ‘science and reason’ op 26/01/2015, waar we trouwens ook Lawrence Krauss hebben ontmoet, Amerikaans fysicus en kosmoloog, en auteur van ‘Universum uit het niets’, waarbij we toch duidelijk willen maken, dat het niet is omdat beide inspiratiebronnen atheïst zijn, dat onze voorstelling niet geschikt zou zijn voor mensen die wel geloven, komaan, waar beticht je ons van zeg, dat we te pamflettair zijn, je hebt nog niet eens de voorstelling gezien, je bent alleen nog maar de aankondigingstekst aan het lezen, ben je ook zo bevooroordeeld tegenover je eigen kinderen, als die euh... een verhaal vertellen van wat ze hebben meegemaakt, denk je dan ook op voorhand, we zullen dat maar met een korreltje zout nemen, is dat hoe je denkt over opvoeden, want blijkbaar ken je het antwoord al nog voor de vraag is gesteld, wat bovendien het grootste probleem is van elke religie, dus eigenlijk trap je in de zelfde val, en dat ondanks het feit dat je diep van binnen weet, geef gewoon toe, dat wij allemaal, zonder uitzondering, een toevallig product zijn van een chemisch proces, dat twee miljard jaar geleden begon, op een kleine planeet, in een zonnestelsel dat deel uitmaakt van een sterrenstelsel waar er meer dan 400 miljard van zijn in een universum waar er wellicht ook miljarden van zijn, godverdomme.


  ##### Credits

   tekst en spel: Koen De Graeve en Günther Lesage 

  kostuums: Karen De Wolf 


  techniek: Bram Corneillie, Bart Luypaert 


  beeldmontage en muzikale bewerkingen: Anton van Haver


  Opname video door[ Beeldstorm](www.beeldstorm.be) o.l.v. Jan Bosteels
genre: theater
audience: volwassenen
---
