
---
descr: Janne Desmet & Villanella
videoLength: 104 min
text: >-
  <p>"Sommig onheil kunt ge gewoon voorspellen</p><p>door naar de lucht te kijken</p><p>bijvoorbeeld</p><p>avondrood is water in de sloot</p><p>of als de zwaluwen laag vliegen</p><p>dan weet ge dat ge den dag der na uwe K-Way moet bij hebben</p><p>Den dag van de inbraak werd bij mij niet voorspeld door de lucht of door ne vogel</p><p>maar door een steentje</p><p>een steentje</p><p>in mijn voorruit op den E314 richting Antwerpen" </p><p>‍</p><p>Een inbraak bij Janne Desmet leidt tot geestige verhalen en pijnlijke conclusies. Op zoek naar de dief fileert ze haar jeugd in Zwevegem, foute schooljuffen, Vlaanderens angst voor de stad en het verschil tussen ASO, TSO en BSO. </p><p>Hier waak ik is een fenomenale solovoorstelling van straffe actrice en komisch talent Janne Desmet. Diefstal loopt als een rode draad door Janne’s leven. Genoeg voor oprechte verontwaardiging en geestige verhalen die ieders hart stelen. Rasverteller Johan Petit en kunstenaar Bruno Herzeele begeleidden Janne bij het maken van deze grappige en schurende voorstelling over diefstal. Hier waak ik ging in avant-première op Theater aan Zee in augustus 2014. De première in De Studio vond plaats op donderdag 13 november 2014 en tourde doorheen heel Vlaanderen.</p><h5>Credits</h5><p>Tekst &amp; spel: Janne Desmet</p><p>Coach: Johan Petit</p><p>Dramaturgie: Bruno Herzeele</p><p>Licht/geluid ontwerp: Saul Mombaerts</p><p>Productie: Villanella</p><p>‍</p><p>Opname video door<a href="http://www.beeldstorm.be" target="_blank"> Beeldstorm</a> o.l.v. Jan Bosteels &nbsp;</p><p>‍</p>
---
