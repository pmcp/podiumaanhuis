---
title: 'THELONIOUS'
descr: 'Zonzo Compagnie'
videoLength: '50 min'
text: "Na de internationale hit Mile(s)tones, over Miles Davis, komt Zonzo Compagnie met een nieuwe voorstelling waarin een andere legendarische jazzmuzikant centraal staat: Thelonious Monk! De even koppige als geniale Monk maakte muziek vol verrassende harmonieën en avontuurlijke ritmes. De muzikanten van de het gerenommeerde jazztrio De Beren Gieren nemen je mee in de unieke muzikale wereld van de New Yorkse jazzheld. In een indrukwekkend videodecor met beelden van Nele Fack betrekken ze je bij Thelonious’ experimenteerdrang en tonen je telkens weer nieuwe kantjes van deze boeiende muzikant. Benjamin Vandewalle zorgde voor een levendige regie en lokte de muzikanten mee in een hilarische choreografie. Spring mee op deze beboptrein met het “Genius of Modern Music” en kruip onder de huid van Thelonious. Bestemming onbekend maar een waanzinnige rit verzekerd!

En te oordelen naar het huppende volkje rondom mij, is de jazzmissie geslaagd. (Theaterkrant)

**Credits**

BENJAMIN VANDEWALLE regie SIMON SEGERS of FREDERIK MEULYZER drums FULCO OTTERVANGER of SEPPE GEBRUERS piano LIEVEN VAN PÉE bas NELE FACK/STUDIO SANDY video PIETER NYS technisch ontwerp JOHANNA TRUDZINSKI kostuums STEVEN BONTINCK techniek

Een productie van Zonzo Compagnie in coproductie met Handelsbeurs, Krokusfestival, KAAP en De Grote Post. Met de steun van Vlaanderen en het Creative Europe Programme van de Europese Unie."
---
