---
title: 'Kwak'
descr: 'FroeFroe'
videoLength: '57 min'
text: In een eigen theater installatie wordt de kleine wereld van de kikkerprins een fijn bubbelend bellen en waterparadijs.

Een voorstelling in en rond nat en groen, vol vormelijk absurde en surrealistische elementen.  De inzet is alom bekend. Vooringenomenheid is de boodschap. Een spetterende groenige versie van DE KIKKERKONING.

Vier spelers-poppenfreaks-videomakers en muziekbeesten samen maken een keiharde maar o zo, poëtische versie van dit sprookje.  Speels en ondeugend maar vooral heel fijn om mee te maken, zo samen met onze voeten onder water...

DE PERS: Wie wil meebouwen aan het theaterpubliek van Morgen, neemt zijn kinderen hier mee naartoe. (Evelyne Coussens)

KWAK is weer een schitterende typische FroeFroe productie geworden. (Tuur Devens)

Een sprookje dat tegen de haren in strijkt. (Wouter Hillaert)

De ongebreidelde en lichtelijk foute fantasie maakt KWAK tot een genot voor jong en oud. (Liv Laveyne)

Met poppenspel, acteursgeweld, beeldenmakerij van de echte Hilde De Baerdemaeker, de lange Gert Dupont, met livemuziek en spel van de virtuoze Martine de Kok, video en soundscapes van Andy Giebens en Elke Verachtert onder begeleiding van Marc Maillard. Decor, kostuum, props en poppen van het gigantische FroeFroe atelier met vooral Ina Peeters, Gert Dupont, Bruno Smeyers, Roos Janssens, Krisje Scheurweghs, Jo Swinnen, Jan, Patrick en Marc Maillard e.a. Met de hulp van de stagiaires; Hanne Duys, Caroline Wardenier, Jana Elslander en Lien Baeyens.

Wil je nog meer FroeFroe? Bekijk alle [voorstellingen van FroeFroe](https://vimeopro.com/janbosteels/theater-froe-froe)

‍

_Opname video door_ [_Beeldstorm_](http://www.beeldstorm.be) _o.l.v. Jan Bosteels_  

‍
---
