---
title: BREL
descr: David Linx & Brussels Jazz Orchestra
videoLength: 93 min

text: >-
  <p>Brel en Brussels Jazz Orchestra, het is een combinatie die tot de verbeelding spreekt. Voeg daar de internationaal gerenommeerde vocalist David Linx aan toe en je hebt een muzikaal project met vijfsterrenkwaliteit.</p><p>Brusselser wordt het ook niet: Brussels based BJO en born in Brussels David Linx brengen de muziek van Brusselaar Jacques Brel. BJO musici Frank Vaganée, Dieter Limbourg, Lode Mertens, Gyuri Spies, Nathalie Loriers en Pierre Drevet arrangeerden chansons van Jacques Brel voor groot jazzorkest en David Linx. La chanson des vieux amants, Bruxelles, Le plat pays, La valse à mille temps en andere klassiekers van Brel alsof het pure jazz standards zijn: du jamais vu! </p><p>Het idee voor een project rond Brel komt van Brussels Jazz Orchestra. Na 2 succesvolle samenwerkingen met de Parijse Belg David Linx, één van de grootste jazz vocalisten van het moment, lag het voor de hand om opnieuw met David in zee te gaan. Linx nam in het verleden één nummer van Brel op en toerde recent met muziek van Claude Nougaro, een Franse chansonnier die dicht bij de jazz aanleunde. Zingen en swingen in het Frans is voor Linx evident. Nochtans zal hij twee nummers in een Engelse versie brengen: Amsterdam in de versie van David Bowie en Isabelle.</p><p>Linx: “De nummers van Brel liggen mij na aan het hart, al mijn favorieten werden geselecteerd voor dit project. Wat het extra plezierig maakt voor mij is dat Brel zo vaak zingt over de drie steden waar ik heb gewoond (Brussel en Amsterdam) of en nu nog woon (Parijs).”</p><p>In juni 2017 mochten David Linx en BJO voor het album BREL de Nederlandse Edison Jazz/World Award 2017 in de categorie “Jazz Vocaal” in ontvangst nemen.</p><p><strong>Credits</strong></p><p>Pierre Drevet : La chanson des vieux amants, Mathilde</p><p>Dieter Limbourg: Le plat pays, Amsterdam/Vesoul</p><p>Lode Mertens: Quand on n’a que l’amour, La valse à mille temps</p><p>Gyuri Spies: Ces gens-là, Isabelle</p><p>Frank Vaganée: La ville s’endormait, Bruxelles</p><p>Nathalie Loriers: Ne me quitte pas</p><p>Opname video door<a href="http://www.beeldstorm.be"> Beeldstorm</a> o.l.v. Jan Bosteels, in Flagey (Brussel) tijdens Brussels Jazz Festival (2016) <br>‍</p>
---
