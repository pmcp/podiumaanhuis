---
title: 'Laat me stilstaan'
descr: 'Compagnie COVAR'
videoLength: '48 min'
text: ">-
  Wij zijn de laatste generatie.
  Wij zijn de laatste generatie die nog van betekenis kan zijn in deze fucked-up wereld.
  Maar op dit ogenblik weten we het niet.
  Terwijl we het over twee jaar wél moeten weten.
  Want dan moeten we stemmen. Verschoning… mógen we stemmen.
  Maar we weten het niet.
  En wat erger is…
  Jullie weten het ook niet.
  
  In de voorstelling LAAT ME STILSTAAN nodigen 10 bevlogen tieners, 5 uit Tongeren/BE en 5 uit Heerlen/NL, het publiek uit stil te staan. Om samen te observeren. Te kijken naar wat is. Hoe de wereld zich aan hen openbaart. En waar ze naar toe willen. Waar ze met de wereld en de mensen erin naar toe willen.
  
  Een muziektheatervoorstelling gemaakt en gespeeld door en voor jongeren. In regie van Els Roobroeck, geflankeerd door de muzikale compositie van Kwinten Mordijck. Via geleide improvisaties komt de tekst tot stand. Vanuit het persoonlijke perspectief van de adolescenten ontdekken we waar we met z’n allen staan. En kijken we vooruit. Naar waar we over vier jaar willen staan. Niet toevallig de bandbreedte van een regeringstermijn.
  
  Deze voorstelling is een Euregionale samenwerking tussen Festival MoMeNT, Cultura Nova en Stichting COVAR. En werd mede mogelijk gemaakt door de Provincie Limburg NL.

  **Credits**
  
  spel: Laurin Winter, Sara Houben, Luka Vos, Jan Coenraerds, Elke Bruninx, Anoek Hilt, Floris Ermers, Iris Lammeriks, Mijke Berendsen en Anna Seinen
  concept, tekst en regie: Els Roobroeck (COVAR)
  regieassistentie: Meike Brouwers
  compositie en muziek: Kwinten Mordijck (Ultima Vez, TG Maastricht, Ntgent, Use Knife)
  dramaturgie: Alexander Schreuder (TG Amsterdam, De Queeste, Toneelacademie Maastricht)
  techniek: Thierry Wilders (High Solutions) en Carlo Lenssen (Record Sound)
  productieleider: Marina Hollands-Windemuller (NieuwLerenParkstad)
  productie: festival MoMeNT en Stichting COVAR
  coproductie: festival Cultura Nova
  met de steun van: Provincie Limburg Nederland
  artwork: Frauke Wonnink (Made by Frauke)
  graffity artwork: Gart Smits (Art & Music)
  scene foto’s: Moon Saris
  met dank aan:  alle betrokken ouders en de Vrijeschool Parkstad

  Opname door Beeldstorm olv Jan Bosteels
"
---
