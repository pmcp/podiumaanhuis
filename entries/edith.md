---
title: 'Edith!'
descr: 'Mireille Vaessen, Sam Pasternak , Martine de Kok'
videoLength: '17 min'
text: "Edith! is een chansonprogramma met nummers die door Edith Piaf gezongen werden.

The show must go on, wat er ook gebeurt.

Komt dat zien ! Komt dat zien! Edith Gassion, nakomelinge van een roemrijk circusgeslacht. Een overlever. Een bodemloos kind op zoek naar passie, liefd een plezier. Een vrouw die nooit alleen wilde zijn. Haar houvast is de muziek.Want uiteindelijk wil ze maar één ding : zingen, zingen, zingen !

Door haar chansons leren we haar beter kennen en via haar muziek doorlopen we haar hele leven. _Milord, Hymne à l’amour, Mon Homme, La Marseillaise, Rien de Rien, Une enfant, Padam…_‍

Edith Piaf, een vrouw met vele facetten.

_  
Je ziet een fragment uit de opname als livestream op 24 oktober 2019 door Moose-Stache en Beeldstorm (Jan Bosteels)  
  
Na de corona-sluitingstijd gaat deze voorstelling verder op tournee._

_‍_

**BIOGRAFIE & CREDITS**

Mireille Vaessen zingt al van kleins af aan: intieme liefdesliedjes, jazz, blues, Franse chansons, ... Veel verschillende stijlen, met als gemene deler dat de muziek ende teksten haar raken.

Ze studeerde Kleinkunst aan Studio Herman Teirlinck. Sindsdien heeft ze vele watertjes door zwommen: op tournee met Hugo Claus, locatietheater in Duitsland,muziektheater zowel voor kinderen als voor volwassenen. Ze zingt in diverse groepen, speelt mee in het circus en ze gaat op pad als Poëziemevrouw, gewapend met een ukelele. Mireille zingt de chansons.

 Martine de Kok is een singer-songwriter met een geheel eigen stijl. Ze studeerde ook Kleinkunst aan Studio Herman Teirlinck, en vervolmaakte daarna haar pianospel aan de Jazz-Studio. Ze schildert en tekent met een eigen unieke signatuur; Ze heeft haar eigen band, waarmee ze twee platen en een EP uitbracht. In het verleden werkte ze samen met o.a. Herman van Veen, en tegenwoordig schrijft,componeert en speelt ze geregeld bij verschillende theatergezelschappen (FroeFroe, Het Gevolg…) Een echte Homo Universalis dus. In dit muziekprogramma speelt ze piano en accordeon, en ze zingt.

Sam Pasternak speelt al vanaf zijn acht jaar viool en ging al heel snel met zijn vader mee optreden. Samen met Mireille speelt hij meestal gitaar, af en toe ook cello of piano. In Edith! passeren ze allemaal de revue.

Samen muziekmaken is het liefste wat ze doen.

‍"
---
