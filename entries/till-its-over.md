---
title: 'TILL IT'S OVER'
descr: 'SKaGeN ism Richard Jackson'
videoLength: '77 min'
text: ">-
  'TILL IT'S OVER' is een cross-disciplinaire samenwerking tussen SKaGeN en de Amerikaanse schilder en beeldend kunstenaar Richard Jackson, rond de thema's burgeroorlog, tederheid en wraak.

  Richard Jackson maakte een installatie op basis van Picasso's bekende oorlogsschilderij Guernica. Acteurs Valentijn Dhaenens en Clara van den Broek creëren een theatrale performance op basis van hetzelfde thema. Hoe gaan twee mensen om met de gevolgen van extreem geweld, en wat is de blijvende impact wanneer de tijd zijn werk heeft gedaan? Kan geweld ons dichter bij elkaar brengen? Dringen we dieper in elkaar door en raken we verbonden ondanks of zelfs door het geweld dat we elkaar aandoen? Creëert geweld intimiteit?

  De installaties van action-painter Richard Jackson drukken vaak een gevolg uit: wat blijft zichtbaar achter na een krachtige fysieke actie? Dhaenens en van den Broek laten zich als performers aantasten door het werk van Jackson en verhouden zich tot de context die hij creëert.

  'TILL IT'S OVER is een samenwerking tussen SKaGeN, Richard Jackson, S.M.A.K. Gent, C-Mine Genk, de Koninklijke Academie voor Schone Kunsten Antwerpen en DE Studio / Villanella.

  Concept en spel: Valentijn Dhaenens en Clara van den Broek

  Beeldend werk:  Richard Jackson

  Bewegingsregie: Charlotte Vanden Eynde

  Kostuumontwerp:   Barbara De Laere

  Geluid en technische leiding: Jeroen Wuyts

  Productieleiding:  Karen Van Peel

  Zakelijke leiding:  Korneel Hamers

  Productie:   SKaGeN ism Villanella/DEStudio

  Coproductie: S.M.A.K., C-TAKT, KASKA

  Met de steun van de Vlaamse Gemeenschap

  Met dank aan Latze Dieye, Matar Diouf, Patrick Da Silva Rosa, Louise Goegebeur, Joris Goorden, crew Villanella

  ‍

  _Opname video door_ [_Beeldstorm_](http://www.beeldstorm.be) _o.l.v. Jan Bosteels_  

  ‍
"
---
