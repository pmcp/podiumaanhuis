---
title: 'PAKMAN'
descr: 'Post uit Hessdalen'
videoLength: '23 min'
text: _PAKMAN_ leeft sneller dan een muis kan klikken. 1 pakje, 2 formulieren, 3 stempels, 6 handtekeningen, 450 keer per dag, 159.750 pakjes per jaar in ruil voor 10 vakantiedagen. _PAKMAN_ doorkruist het land om altijd precies op tijd pakjes af te leveren. In de laadbak van zijn kleine vrachtwagen wordt het publiek uitgenodigd voor een intense performance over een even eenzame als onzichtbare bewoner van onze virtuele economie.

_PAKMAN_ is een ontmoeting tussen de ritmes van jongleur Stijn Grupping en drummer Frederik Meulyzer. Samen onderzoeken zij het ritme waaraan ‘deze’ tijd onderhevig is. Hoe verhoudt de opgelegde snelheid van _PAKMAN_ zich tot zijn natuurlijke ritmes als hartslag en ademhaling? Stijn en Frederik laten de ritmes en routines van hun botsballen en drums in dialoog treden. Samen maken ze live muziek, waarbij ze elkaar – elk met hun eigen instrument – versterken, tegenwerken, aanvullen en uitdagen.

_PAKMAN_ speelt in een vrachtwagen, die op pleinen, parkings en speelplaatsen halt houdt. Vijfentwintig toeschouwers nemen mee plaats in de laadbak.

##### CREDITS

**Creatie**  
Stijn Grupping, Frederik Meulyzer en Ine Van Baelen

**Circus & live muziek**  
Stijn Grupping en Frederik Meulyzer

**Scenografie**  
Reinout Hiel

**Bewegingsadvies**  
Karolien Verlinden

**Kostuumontwerp**  
Linse Van Gool

**Grafische vormgeving**  
Vildana Memic

**Zakelijke leiding**  
Klein Verzet

**Coproductie**  
Theater op de Markt & MiramirO

**Met de steun van**  
de Vlaamse Overheid, Provincie Antwerpen & Stad Antwerpen

**Met dank aan**  
Dirk De Hooge, Born in Antwerp, Theater Luxemburg, Theater FroeFroe, Martha!Tentatief en Circuscentrum voor werk- en repetitieruimte

‍

Opname video door Stijn Grupping
---
