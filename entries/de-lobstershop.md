---
title: 'De Lobstershop'
descr: 'Jan Lauwers & Needcompany'
videoLength: '90 min'
text: "De Lobstershop vertelt het verhaal van Axel en Theresa. Door een stom incident sterft hun zoon. Het verdriet is allesvernietigend en als geen enkele therapie nog helpt en zijn vrouw hem verlaat, besluit Axel zelfmoord te plegen. Op de bewuste dag trekt hij zijn beste pak aan en gaat hij, bij wijze van afscheid, nog één keer kreeft eten, met sauce armoricaine, in zijn geliefkoosde restaurant “De Lobstershop”. Maar de kelner struikelt en de kreeft met sauce armoricaine komt op Axels witte pak terecht. In de fractie van een seconde waarin Axel de saus op zijn witte pak ziet terechtkomen, wordt zijn ritueel vernietigd en ziet hij zijn hele leven in zijn gelaat ontploffen. De Lobstershop is de beschrijving van deze fractie van een seconde.  
  
“Deze tekst is geschreven in de eenzaamheid van hotelkamers met de televisie altijd aan. Het cynisch realisme en de romantische sentimentaliteit die meer en meer de hoofdtoon vormen in zowat alle gesprekken die vandaag de dag gevoerd worden, zijn daardoor onvermijdelijk aanwezig. Ik heb er mij met plezier in gewenteld en hoop van harte dat het einde van de mensheid nog een tijdje op zich zal laten wachten." - Jan Lauwers  
  
Première tijdens het Festival d'Avignon op 10 juli 2006

**Credits**  
‍

**Tekst, regie, decor** Jan Lauwers  
  
**Met** Grace Ellen Barkey, Anneke Bonnema, Hans Petter Dahl, Julien Faure, Benoît Gob, Yumiko Funaya (vervangt Tijen Lawton), Maarten Seghers en Inge Van Bruystegem.  
  
**Muziek** Hans Petter Dahl, Maarten Seghers  
  
**Kostuums** Lot Lemm  
  
**Coproducenten** Festival d’Avignon, Théâtre de la Ville (Paris), Théâtre Garonne (Toulouse), PACT Zollverein (Essen), Cankarjev Dom (Ljubljana), La Rose des Vents (Scène Nationale de Villeneuve d’Ascq), Automne en Normandie, La Filature (Scène Nationale de Mulhouse), Kaaitheater (Brussel), deSingel (Antwerpen).

**Camera** Nico Leunen, Jan Lauwers  
  
**Sound** Senjan Jansen  
  
**Edit** Nico Leunen"
---
