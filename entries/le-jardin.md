---
title: Le Jardin
descr: Peeping Tom
videoLength: 38 min

text: >-
  <p>Met Le Jardin creëerde Peeping Tom voor het eerst een voorstelling voor het podium. De voorstelling bestaat uit een film - gedraaid in een Afrikaanse nachtclub in Brussel - gevolgd door een stuk danstheater. Le Jardin werd gecreëerd door Gabriela Carrizo, Franck Chartier en Simon Versnel, en ging op 13 juni 2002 in première in Victoria, Gent (BE). Het stuk ging tussen 2002 en 2008 op tournee doorheen Europa. Le Jardin vormde ook het eerste luik van een trilogie en werd gevolgd in 2004 door Le Salon en in 2007 door Le Sous Sol.<br><br>In Le Jardin dompelen de meest uiteenlopende en buitenissige personages zich onder in het nachtleven. Deze droom of nachtmerrie roept een wereld op zonder barrières. In de live-performance keren drie personages uit de film terug in een netjes verzorgde tuin waar een compleet andere, georganiseerde realiteit begint. De confrontatie van het jonge koppel met een oude, gekwelde man brengt het belang van het lijfelijke en de tragedie van gemiste kansen tot uitdrukking.</p><p><strong>Credits</strong><br>Creatie en uitvoering: Gabriela Carrizo, Franck Chartier, Simon Versnel.<br>Decor: Pol Heyvaert<br>Lichtontwerp: Gerd Van Looy<br>Techniek: Yves Leirs<br>Geluid: Sibren Hanssens<br><br><strong>Film</strong><br>Creatie en uitvoering: Gabriela Carrizo, Franck Chartier, Rika Esser<br>Acteurs: Simon Versnel, Isnel da Silveira, Nordine Benchorf, Heloise da Costa, Louis Clément da Costa, Eurudike De Beul, Ina Geerts, Sam Louwyck, Jan Paul, Bah Mamadou Halfi, Tina Pattama Soonthara, Darryl E. Woods<br>Camera: Franck Chartier<br>Montage: Nico Leunen<br>Geluidsmontage: Peter Van Laerhoven<br>Arrangementen: Gianfranco Celestino, John Terlenka<br><br>Coproducenten: Festival Perspectives Saarbrücken, Anno ’02 &amp; de Kortrijkse Schouwburg, Ballet Preljocaj Centre Chorégraphique Aix-en-Provence<br><br>Met de steun van het Ministerie van de Vlaamse Gemeenschap, Victoria, Vrij naar Marino Basso, Needcompany, Les Ballets C de la B en Claudine Grand’Henry.</p>
---
