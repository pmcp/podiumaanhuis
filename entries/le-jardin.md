---
title: 'Le Jardin'
descr: 'Peeping Tom'
videoLength: '38 min'
text: '>-
  Met Le Jardin creëerde Peeping Tom voor het eerst een voorstelling voor het podium. De voorstelling bestaat uit een film - gedraaid in een Afrikaanse nachtclub in Brussel - gevolgd door een stuk danstheater. Le Jardin werd gecreëerd door Gabriela Carrizo, Franck Chartier en Simon Versnel, en ging op 13 juni 2002 in première in Victoria, Gent (BE). Het stuk ging tussen 2002 en 2008 op tournee doorheen Europa. Le Jardin vormde ook het eerste luik van een trilogie en werd gevolgd in 2004 door Le Salon en in 2007 door Le Sous Sol.
  
  In Le Jardin dompelen de meest uiteenlopende en buitenissige personages zich onder in het nachtleven. Deze droom of nachtmerrie roept een wereld op zonder barrières. In de live-performance keren drie personages uit de film terug in een netjes verzorgde tuin waar een compleet andere, georganiseerde realiteit begint. De confrontatie van het jonge koppel met een oude, gekwelde man brengt het belang van het lijfelijke en de tragedie van gemiste kansen tot uitdrukking.

  **Credits**
  Creatie en uitvoering: Gabriela Carrizo, Franck Chartier, Simon Versnel.
  Decor: Pol Heyvaert
  Lichtontwerp: Gerd Van Looy
  Techniek: Yves Leirs
  Geluid: Sibren Hanssens
  
  **Film**
  Creatie en uitvoering: Gabriela Carrizo, Franck Chartier, Rika Esser
  Acteurs: Simon Versnel, Isnel da Silveira, Nordine Benchorf, Heloise da Costa, Louis Clément da Costa, Eurudike De Beul, Ina Geerts, Sam Louwyck, Jan Paul, Bah Mamadou Halfi, Tina Pattama Soonthara, Darryl E. Woods
  Camera: Franck Chartier
  Montage: Nico Leunen
  Geluidsmontage: Peter Van Laerhoven
  Arrangementen: Gianfranco Celestino, John Terlenka
  
  Coproducenten: Festival Perspectives Saarbrücken, Anno ’02 & de Kortrijkse Schouwburg, Ballet Preljocaj Centre Chorégraphique Aix-en-Provence
  
  Met de steun van het Ministerie van de Vlaamse Gemeenschap, Victoria, Vrij naar Marino Basso, Needcompany, Les Ballets C de la B en Claudine Grand’Henry.'
---
