---
title: "Slumberland"
descr: Zonzo Compagnie
videoLength: 52 min

text: >-
  Slumberland is een adembenemende filmisch-muzikale tocht naar de wereld van de nacht. Het moment dat alles kantelt en de droom het wint van de realiteit. Het zijn de kinderen zelf die je met hun verbazingwekkende fantasie meenemen naar een fascinerende wereld. Ze vertellen over hoe ze slapen, wat er gebeurt in hun dromen en waarom het nacht wordt. De live gebrachte songs van An Pierlé en Fulco Ottervanger en de filmbeelden van Nathalie Teirlinck verbeelden en verklanken een reeks wonderbaarlijke figuren die elkaar in een nachtelijke wereld ontmoeten. Het Maanmeisje dat op de aarde landt, het Zandmannetje dat zijn zandgrot verlaat, de Slaapprofessional die de slaap tot wetenschap maakt, de Vleermuisjongen die liefst ondersteboven slaapt… Stuk voor stuk magische, ontroerende en grappige figuren die balanceren op de koord die slap gespannen staat tussen wat echt is en wat niet en nog lang in je geheugen blijven verder leven.  
Wat is dat donkere niemandsland dat ‘slaap’ heet? Hoe weet je echt helemaal zeker dat de ‘droomwereld’ niet de échte aarde is? Of dat we niet gewoon dromen dat we wakker worden? Sowieso komt alles wat je overdag ziet terug in je droom, maar dan binnenstebuiten!  
  
Zoals de maan het licht van de zon vangt, zo vangt het magische 'Slumberland' kinderdromen in een web van film en muziek. (De Morgen \*\*\*\*)  
  
Deze voorstelling van Zonzo Compagnie werd overladen met recensiesterren en in Knack Focus "één groot hoogtepunt" genoemd.

**Voorstelling gekeken? Gebruik de** [**lesmap**](https://www.ccmaasmechelen.be/files/downloads/lesmap-slumberland.pdf) **voor nog meer plezier.**

  

##### Credits

NATHALIE TEIRLINCK regie & video AN PIERLÉ & FULCO OTTERVANGER compositie AN PIERLÉ & FULCO OTTERVANGER of ALINE GOFFIN & ARNE LEURENTOP muzikale uitvoering RUIMTEVAARDERS decor STEVEN BONTINCK & PIETER NYS techniek VANESSA EVRARD kostuums LAURA NOBEN make-up RIK ZANG camera

Acteurs & actrices film: Juno Peeters, Egon Peeters, Mathis Schellekens, Nina van den Heuvel, Esra Vandenbussche, Arthur van Ranst, Ananke Indigne, Tobe Leemans, Tijl Peirsman, Lio Bertier, Lily Clignett, Jente Claus, Isadora Gisen, Frank Wens, Storm Wens

Een productie van Zonzo Compagnie in coproductie met Kunstencentrum Vooruit, Kunstencentrum Rataplan en Jeugd & Muziek Vlaanderen. Met de steun van Vlaanderen en het Creative Europe Programme van de Europese Unie.

‍

Opname door Evil Penguin Productions
---
