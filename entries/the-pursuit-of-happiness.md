
---
title: The Pursuit of Happiness
descr: Behoud de Begeerte
videoLength: 89 min

text: >-
  <p>“We hold these truths to be self-evident that all men are created equal, that they are endowed by their creator with certain unalienable Rights, that among these are Life, Liberty and the pursuit of Happiness.”</p><p>De tweede paragraaf uit de Amerikaanse Onafhankelijkheidsverklaring schonk de naam aan een productie van Behoud de Begeerte: The Pursuit of Happiness. Tijdens deze tournee spitten drie tenoren van de hedendaagse literatuur dat thema verder uit. Drie tenoren, dat heette: Ilja Leonard Pfeijffer, Tommy Wieringa en Dimitri Verhulst.</p><p>Ilja Leonard Pfeijffer schreef La Superba, een roman waarin hij als westerse migrant Afrikaanse migranten ontmoet. Overigens is Pfeijffer zelf een migrant sinds hij in 2008 naar Italië fietste en niet meer terugkwam. Met La Superba stond Pfeijffer op de shortlist van de drie belangrijkste Nederlandstalige literatuurprijzen: de Gouden Boekenuil, de AKO Literatuurprijs en de Libris Literatuurprijs. Die laatste won hij ook. Op 10 maart kwam daar ook nog eens de Inktaap 2015 bij.</p><p>Tommy Wieringa kreeg de Libris Literatuurprijs 2013 voor Dit zijn de namen, een migratieroman over een groep illegale vluchtelingen, die door pers en publiek met lof werd overladen. Wieringa schreef ook Een mooie jonge vrouw, het Boekenweekgeschenk 2014.</p><p>Dimitri Verhulst is de auteur van het inmiddels verfilmde Problemski Hotel, dat zich afspeelt in een vluchtelingencentrum en ontstond nadat Verhulst enkele dagen zelf in een asielcentrum had verbleven. Hij is winnaar van De Gouden Uil, de Libris Literatuurprijs en de Inktaap, schrijver van het Boekenweekgeschenk 2015, trad enkel in Vlaanderen en Utrecht aan. Zijn deelname aan het Nederlandse deel van de tournee bleek niet compatibel met zijn drukke agenda tijdens de Boekenweek.In Nederland was daarom Gustaaf Peek van de partij, die met Godin, held tussen de sterren van het letterenfirmament stond. In 2008 publiceerde hij Dover, over een groep illegale Chinezen die per vrachtschip naar Engeland vluchten, maar bij aankomst blijken te zijn gestikt in een tomatencontainer.</p><p>Ook Thé Lau had toegezegd te zullen optreden tijdens alle voorstellingen van The Pursuit of Happiness. Thé Lau trad in de eerste plaats aan als schrijver. Exclusief voor The Pursuit of Happiness schreef Thé Lau een verhaal.</p><h5>Credits:</h5><p>Programma en regie: Luc Coorevits</p><p>Productie: Behoud de Begeerte</p><p>Licht: Hugo Moens</p><p>Video: Klaas Verpoest</p><p>Techniek klank: Karel Marynissen (Klaar voor opname)</p><p>Tekst en spel: Ilja Leonard Pfeijffer, Tommy Wieringa, Dimitri Verhulst en Thé Lau.</p><p>‍</p><p>Opname door Beeldstorm olv Jan Bosteels</p>
---
