---
title: 'Niets'
descr: 'De Nwe Tijd/HETPALEIS'
videoLength: '90 min'
text: "Het begint allemaal met Pierre Anthon, een jongen uit klas 2B. Op een dag staat hij op, pakt zijn tas en zegt kalm: ‘Er bestaat niets van betekenis, dat had ik al lang door. En daarom heeft het geen zin om iets te doen, dat heb ik net begrepen.’ Hij stopt zijn boeken in zijn tas, loopt de klas uit en gaat in een pruimenboom zitten. Zijn klasgenoten pikken dit niet. Ze besluiten hem te laten zien dat hij het fout heeft. In een verlaten loods aan de rand van het dorp beginnen ze een Berg van Betekenis te bouwen. Om beurten moet iemand iets afstaan wat hem of haar dierbaar is. Elk offer heeft een nieuw en groter offer tot gevolg. Wat onschuldig begint, krijgt algauw een dramatische wending ...  
  
Toen ik het boek las wist ik meteen dat ik hier iets mee wou doen. Het is zo’n extreem boek en zo gruwelijk in zijn onverbiddelijkheid dat ik er door geprikkeld werd. Ik wou er iets tegenover zetten. Net als de klas wou ik direct bewijzen dat er wel zinvolle dingen bestaan. Dat niet alles waardeloos is. En zo begon ik samen met mijn dramaturge Rosa Vandervost en een fantastische cast mijn eigen Berg van Betekenis te maken.  
Freek Vielen over het boek Niets van Janne Teller  
  
Niets is een bewerking van het jeugdboek Niets (Janne Teller, 2000) door auteur en theatermaker Freek Vielen.  
  
In 2017 werd Niets geselecteerd voor het Vlaams Theaterfestival.

  
Surf verder naar het [inspiratieplatform](https://www.spothetpaleis.be/spot/niets/) van hetpaleis voor meer plezier rond Niets.

**Credits**

naar het boek van: Janne Teller  
regie en tekst: Freek Vielen  
dramaturgie: Rosa Vandervost  
spel: Tim David  
spel: Harald Austbø  
spel: Elena Peeters  
spel: Judith de Joode  
spel: Laura Mentink  
componist: Christiaan Verbeek  
scenografie: Jozef Wouters  
assistent scenografie: Céline Van der Poel  
lichtontwerp: Sander Salden  
kostuums: Sabina Kumeling  
artistiek projectleider HETPALEIS: Kerensa Verhoosel  
technisch projectleider HETPALEIS: Linde Raedschelders  
productieleiding De Nwe Tijd: Selm Wenselaers  
toneelmeester: Tom De Roy  
toneelmeester: Koen De Wilde  
geluid: Patrick Romain  
lichtuitvoering: Koen Corbet  
polyvalente techniek: Fati Ben Azouz  
polyvalente techniek: Marco Santy  
decoruitvoering en rekwisieten: Danny Havermans  
decoruitvoering en rekwisieten: Ina Peeters  
kostuumuitvoering: Hilde Mertens  
kostuumuitvoering: Veerle Segers  
goocheltrucs: Kobe Van Herwegen  
met dank aan grafisch vormgever: Bert Depuydt

Opname door [Beeldstorm](http://www.beeldstorm.be) o.l.v. Jan Bosteels"
---
