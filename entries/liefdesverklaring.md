---
title: 'Liefdesverklaring'
descr: 'fABULEUS en Nicole Beutler Projects'
videoLength: '65 min'
videoLength: '65 min'
text: '
  **_Liefdesverklaring_ werd geselecteerd voor Het Vlaamse Theaterfestival 2015. Bovendien wordt de voorstelling ook getoond op het Nederlandse Theaterfestival.**

  Uit het juryrapport van [Het Theaterfestival](http://www.theaterfestival.be/2015/jury):

  _"Deze jongerenvoorstelling doet een krachtig voorstel voor alle theater, te beginnen met haar opgeslagen wimpers en haar welgemeende glimlach naar de zaal. Een zeldzaam mooie ode aan de magie tussen scène en publiek. Een visitekaartje voor het theater."_

  Met _Liefdesverklaring_ maken choreografe Nicole Beutler en toneelschrijfster Magne van den Berg een schaduwversie van het ophefmakende _Publikumsbeschimpfung_ van Peter Handke uit 1966, dat de toenmalige theaterwetten van tafel veegde. _Liefdesverklaring_ keert de tekst om tot een verleidelijke en verwarrende lofzang aan het theater en het publiek; uitgesproken, gedanst en gebeatboxt door zes jonge spelers en voortgestuwd door de onweerstaanbare elektronische beats van DJ/componist Gary Shepherd.

  Nicole Beutler en Magne van den Berg werken sinds 2009 regelmatig samen, o.a. voor _1: SONGS_ (2009) en de jongerenvoorstelling _PIECE_ (2011). Hun werk valt niet in een vakje te stoppen. Is het dans? Is het theater? Een uit de hand gelopen popconcert? Vast staat dat het telkens zinderende belevenissen zijn.

  **Voorstelling gekeken? Gebruik de** [**lesmap**](https://www.fabuleus.be/assets/originals/1Vn0THKZ5gJzhp51W1Dh9q_LQYLfoi8qB.pdf) **voor nog meer plezier.**

  ‍

  #####Credits

  **Concept en regie** Nicole Beutler en Magne van den Berg **Tekst** Magne van den Berg, naar _Publikumsbeschimpfung_ van Peter Handke **Performers** Allen Assi, Bastien Bodarwé, Siska Bouwen, Laetitia Janssens, Stephanie Peeters en Jonas Vermeulen **Dramaturgie** Peter Anthonissen **Muziek** Gary Shepherd **Gebaren** Justa ter Haar **Toneelbeeld** Timme Afschrift **Kostuums** Dorine Van Autreve **Repetitor** Katja Pire **Productie** _f_ABULEUS en NBprojects **Coproductie** TAKT Dommelhof en KU\[N\]ST Leuven vzw in het kader van het stadsproject “Vesalius kruipt onder je huid”

  ‍

  Opname video door Clara & Hugo Hermans

  ‍

  ‍'
---
