---
title: 'Geletterde mensen'
descr: 'Behoud de Begeerte'
videoLength: '121 min'

text: >-
  'In december 2008 en januari 2009 organiseerde Behoud de Begeerte _Geletterde Mensen_ met **Ramsey Nasr** en **Mauro Pawlowski**. Dat moet dan zo ongeveer de 28ste editie geweest zijn. **Mauro Pawlowski** bracht naast zijn muziek ook, en dit in primeur, eigen teksten - met name: poëzie. Dichter **Ramsey Nasr** las uit zijn werk, maar schroomde zich niet een paar liederen te zingen.

"Ramsey Nasr en Mauro Pawlowski verzetten de bakens van de literaire avond: dit is geen voorlezen, hier bedrijft men literair-muzikaal theater" oordeelde De Standaard over de tournée. "Alles in deze _Geletterde Mensen_ lukt, leuk en verrassend, niet altijd vanzelfsprekend, Nasr en Pawlowski vergasten ons op een show die stijf staat van de gekte in het eerste deel, en tintelt van kwetsbaarheid in het tweede.”

##### Credits

Productie: Behoud de Begeerte en KVS  
Licht: Hugo Moens  
Video: Arendsoog  
Interview filmpjes: Jef Lambrechts  
Tekst en spel: Ramsey Nasr en Mauro Pawlowski'
---
