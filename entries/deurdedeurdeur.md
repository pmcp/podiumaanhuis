---
title: Deurdedeurdeur
descr: SKaGeN
videoLength: 154 min

text: >-
  <p>SKaGeN zet de lachband aan… Een meesterwerkje in drie bedrijven… En elk bedrijf wordt ‘Deurdedeurdeur’ grappiger. Technisch is het perfect: de timing zit goed, de vergissingen worden perfect uitgevoerd. (De Standaard)</p><p>Het ene hilarische moment volgt het andere op. (Cutting Edge)</p><p>Hoewel in dit stuk alles fout loopt, is het immers juist de uitdaging om met precieze timing alles ‘juist’ fout te doen lopen. Een uitdaging die SKaGeN met succes aangaat.(De Morgen)</p><p>Deurdedeurdeur is een hilarische deurenkomedie over het wel en wee van een theatergezelschap tijdens de repetities en tijdens hun toernee. U ziet de voor- en achterzijde van de mensen en het toneel: het decor, maar ook de acteurs en de regisseur die in de coulissen te kampen hebben met verliefdheden, gebrek aan professionalisme, jaloezie en drank. </p><p>Deurdedeurdeur heeft alles wat bij een echte deurenkomedie hoort: deuren, klinken, misverstanden. SKaGeN baseerde zich op de farce Noises Off (’82) van de succesvolle West End-auteur Michael Frayn. Noises Off wordt jaarlijks tientallen keren opgevoerd over de hele wereld, en de reden daarvan is niet ver te zoeken: het stuk staat als een huis en het publiek ligt krom van het lachen. Onder het motto ‘geen genre is ons te gek’, ging SKaGeN met Deurdedeurdeur de uitdaging aan om vér te gaan in ambachtelijke beheersing, in timing, in ‘comedy’. Dat gebeurde voor het eerst in 2008. Dat beviel hen en het publiek zo goed dat ze het nog eens overdeden voor de Antwerpse Kleppers 2015.</p><h5>Credits</h5><p>Van en met: Valentijn Dhaenens, Korneel Hamers, Clara van den Broek, Mathijs F Scheepers, Ryszard Turbiasz, Charlotte Vandermeersch, Sari Veroustraete, Iven Deduytschaver&amp; Jonas Van GeelCostumes: Barbara De LaereTechniek:Jeroen Wuyts, Wouter Dupon &amp; Bob CornetProductieleiding:Iven DeduytschaverTekst: Naar Noises Off van Michael Frain. Bewerkt door SKaGeN, met toestemming van de auteurProductie: SKaGeN, ism Villanella en DEStudio </p><p>Met de steun van de Vlaamse Gemeenschap</p><p><em>Opname video door</em><a href="http://www.beeldstorm.be" target="_blank"><em> Beeldstorm</em></a><em> o.l.v. Jan Bosteels </em>&nbsp;</p><p>‍</p>
---
