---
title: "Le Salon"
descr: Peeping Tom
videoLength: 70 min

text: >-
  Le Salon vormde het tweede luik uit een trilogie die startte met Le Jardin in 2002 en eindigde met Le Sous Sol in 2007. Le Salon was een collectieve creatie van de performers en ging op 4 november 2004 in première in La Rose des Vents (Villeneuve d'Ascq, FR). Tussen 2004 en 2009 toerde het stuk wereldwijd, in Europa, Zuid-Korea en Australië.  
  
Deze voorstelling toont het mentale, fysieke en financiële verval van wat ooit een rijke familie was. De aristocratische grootvader, ooit steunpilaar van de familie, sleurt zijn kinderen onbewust mee terwijl hij de schijn hoog houdt. Door zijn obsessionele hang naar dure juwelen verspeelt de oude man zijn verstand, eer en fortuin. Manhaftig verzet hij zich tegen zijn gekte om uiteindelijk toevlucht te zoeken in zelfmoord. Zijn kinderen blijven achter met alle verwijten en het grote waarom voor dit alles. Ze proberen de gevolgen te overzien van zijn onrealiseerbare drang naar bescherming en bewaring. Een reflectie over relaties tussen koppels, tussen generaties, heden en verleden, jong en oud. Een inspiratiebron was de film Le Salon de Musique van Satyajit Ray.  
  
Met Le Salon sleepte Peeping Tom de Franse "Prix du meilleur Spectacle de Danse de l’année 2005" en de "Montblanc Young Directors Award 2007" op het Festival van Salzburg in de wacht. In 2007 won het stuk ook de 'Patrons Circle Award' op het International Arts Festival Melbourne in Australië.

Creatie en uitvoering: Gabriela Carrizo, Franck Chartier, Eurudike De Beul, Simon Versnel, Samuel Lefeuvre, Uma Chartier  
Dramaturgie: Nico Leunen, Viviane De Muynck  
Decorontwerp: Pol Heyvaert  
Lichtontwerp: Gerd van Looy  
Geluisdontwerp: Glenn Vevliet  
Muzikanten: Carl Verbraeken, John Terlenka, Johannes Paulus Thiecke, Dimitri Timbremont, Wim Baeck  
Akoestische opname: Jarek Frankowski  
Geluidsingenieur: Philippe Beloul  
Technisch verantwoordelijke: Yves Leirs  
Techniek: Frederik Liekens  
Coproducenten: Tramway Glasgow, La Rose des Vents-Scène Nationale de Villeneuve d’Ascq, Le Réseau France des CDC
---
