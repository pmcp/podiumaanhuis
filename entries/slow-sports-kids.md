
---
descr: Albert Quesada / fABULEUS
videoLength: 54 min
text: >-
  <p>In 2012 maakte de Spaanse choreograaf Albert Quesada de dansvoorstelling Slow Sports vanuit een soort heimwee naar het teamgevoel dat hij als kind ervoer bij het voetballen en vanuit de vaststelling hoe anders je voetbal beleeft vanuit je zetel.<br><br>Sprinten, roepen, je teamgenoot een voorzet zien geven, de doelman zien duiken, koppen, scoren, de ziel uit je lijf brullen. Of: de televisie luider zetten, een slok nemen, vloeken, op het puntje van de zetel kruipen, recht springen, de ziel uit je lijf brullen.<br><br>Samen met fABULEUS maakte Quesada Slow Sports Kids, want er zijn maar weinig dingen waar kinderen en volwassenen zo evenwaardig van kunnen genieten als sport.<br><br>Hoe een bokser op het laatste nippertje een vuist ontwijkt. Hoe een zwemmer moeiteloos door het water glijdt. Maar ook hoe een wave door een voetbalstadion trekt. Slow Sports Kids vertrekt vanuit de schoonheid van de bewegingen in de sportwereld, maar toont ook het actie-reactiespel tussen atleten, verslaggevers en toeschouwers.<br><br>Slow Sports Kids doet je anders naar sport kijken, maar ook naar dans. Een voorstelling voor de s(up)porter in elk van ons.</p><p>‍</p><p>‍<strong>Credits</strong></p><p><strong>Concept</strong> Albert Quesada <strong>Creatie en dans</strong> Kim Ceysens/Mireia de Querol, Victor Pérez Armero/Marcus Baldemar, Federica Porello, Albert Quesada, Zoltán Vakulya <strong>Voice-off</strong> Kim Ceysens, Albert Quesada, JS Rafaeli, Katie Vickers<strong> Geluidsontwerp</strong> Christian Francois <strong>Licht– en video-ontwerp </strong>Jan Van Gijsel <strong>Kostuums</strong> Sofie Durnez <strong>Dramaturgie</strong> Peter Anthonissen <strong>Productie</strong> fABULEUS <strong>Coproductie</strong> Krokusfestival P2 - cultuurcentrum Hasselt en Theater aan het Vrijthof i.k.v. interLimburgse Subsidies, Charleroi Danses <strong>Met de steun van</strong> de Vlaamse Overheid, El Graner (Barcelona)</p><p>Foto op homepagina: Luc Depreitere</p>
---
