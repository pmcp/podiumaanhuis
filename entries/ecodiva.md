
---
title: EcoDiva
descr: Veerle Malschaert
videoLength: 101 min

text: >-
  <p>We kunnen er niet meer omheen. De wereld draait door en wij ook. Dus Veerle Malschaert wil een voorbeeld stellen! Misschien niet het allerbeste voorbeeld, maar wel het leukste. Een voorbeeld voor haar zoon, haar man, haar schoonmoeder, haar buren, haar 3456 facebook-vrienden, die andere 7 miljard mensen en zelfs helemaal speciaal voor u! Als slachtoffer van de consumptie-maatschappij recycleert Ecoveerle alles gaande van haar stofzuiger tot haar partner. Deze self-made woman is persoonlijk en ambachtelijk. Ze is biologisch afbreekbaar én duurzaam. Ze leeft actief en rookt graag passief. Ze gaat back to basics, maar wel online en op naaldhakken. Ze steekt meer rock en rol in de biobitch en meer humor in de soyaseut. Ze stopt de diva in de eco en de eco in de diva!<br><br>In deze show zal Veerle vertellend, zingend, dansend, vallend, opstaand, grappend, grienend, grollend, gierend de wereld redden! Samen met ù! Deze show zal nòg diverser, nòg meer lagig, nòg ontroerender, nòg theatraler en nòg hilarischer zijn dan ooit tevoren! Uw gelukshormoon zal aanzienlijk groeien tijdens deze feelgood-experience. Na deze show: zal u nooit meer dezelfde zijn. zal u een beter mens zijn. en zal u nòg langer en nòg gelukkiger leven!<br><br>Voor iedereen die niet meer weet van welk hout een pijl gemaakt, <br>EcoDiva will save your soul!</p><p>‍</p><h5>Credits</h5><p>Opname video door PIAS</p><h5><br><br></h5>
---
