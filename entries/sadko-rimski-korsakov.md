---
title: |-
  Sadko (Rimski-Korsakov)
id: 5e7db0911a702a3bbe6e8bc4
company: |-
  Opera Ballet Vlaanderen
age: undefined
videoUrl: https://youtu.be/FvLAQSZdHoQ
videoLength: 150 min
socialImage: https://uploads-ssl.webflow.com/5e74d1a9ef22355294c7d60e/5e7daf9a920e35233d2501c9_SADKO_productiebeeld_01_34A9748_(c)AnnemieAugustijns_web.jpg
socialDescr: |-
  Deze magische opera van Rimski-Korsakov vertelt het verhaal van de kunstenaar Sadko die met zijn kunst de anderen ervan wil overtuigen het isolement te doorbreken en nieuwe werelden te ontsluiten. Zijn droom wordt echter vijandig onthaald. Alleen Volkhova, de dochter van de zeekoning, betoverd door Sadko’s muziek, helpt hem zijn visionaire ideeën te realiseren.
descr: |-
  * opera
  * duur: 150 min
  * [Opera Ballet Vlaanderen](http://operaballet.be)‍
recordedAt: |-
  Opname in Opera Gent
image: https://uploads-ssl.webflow.com/5e74d1a9ef22355294c7d60e/5e7daf9a920e35233d2501c9_SADKO_productiebeeld_01_34A9748_(c)AnnemieAugustijns_web.jpg
text: |-
  Deze magische opera van Rimski-Korsakov vertelt het verhaal van de kunstenaar Sadko die met zijn kunst de anderen ervan wil overtuigen het isolement te doorbreken en nieuwe werelden te ontsluiten. Zijn droom wordt echter vijandig onthaald. Alleen Volkhova, de dochter van de zeekoning, betoverd door Sadko’s muziek, helpt hem zijn visionaire ideeën te realiseren.
  
  Rimski-Korsakov baseerde zich voor Sadko op een middel­eeuwse ‘bylina’ of epos over de gelijknamige avonturier, handelaar en minnestreel, en verweefde die met diverse zeelegenden. Schipperend tussen mensen- en zeewereld en tussen mythe en werkelijkheid verschijnt Sadko als een Slavische variant van zowel Orfeus als Odysseus. Hij belichaamt de scheppende kracht van de fantasie die de strijd aanbindt met de realiteit.
  
  Terwijl regisseur Daniel Kramer Sadko leest als een innerlijke reis tussen een mannelijke, exploratieve en een vrouwelijke, spirituele kijk op de wereld, verbond Rimski-Korsakov in zijn door en door lyrische partituur Russische volksmuziek en meeslepende ballades met een wervelende orkestratie. Na een Tsjaikovski-drieluik, Lady Macbeth van Mtsensk (Sjostakovitsj) en Khovansjtsjina (Moesorgski) zet Opera Ballet Vlaanderen zijn boeiende exploratie van de Russische opera verder onder de gedreven muzikale leiding van Dmitri Jurowski.
  
  Als Sadko horen we de jonge Georgische tenor Zurab Zurabishvili, die stilaan aan een internationale doorbraak begint. De Amerikaanse sopraan Betsy Horne vertolkt de rol van de zeeprinses Volkhova en kent daarmee haar Belgische debuut. De bas Anatoli Kotscherga kruipt in de rol van de Zeekoning.
  

  **Credits**
  
  Muzikale leiding: Dmitri Jurowski
  Regie: Daniel Kramer
  Scenografie: Annette Murschetz
  Kostuums: Constance Hoffman
  Licht: Charles Balfour
  Video: Darrel Maloney
  Dramaturgie: Luc Joosten
  Koorleiding: Jan Schweiger
  
  Sadko : Zurab Zurabishvili
  Volkhova: Betsy Horne
  De zeekoning: Anatoli Kotscherga
  Ljoebava Boesnayevna: Victoria Yarovaya
  Nezhata: Raehann Bryce-Davis
  Sopel: Michael J. Scott
  De Varangische handelaar: Tijl Faveyts
  De Indische handelaar: Adam Smith
  De Venetiaanse handelaar: Pavel Yankovsky
  De Verschijning: Pavel Yankovsky
  Doeda: Evgeny Solodovnikov
  Foma Nazaritsj: Stephan Adriaens
  Loeka Zinovitsj: Patrick Cromheeke
  Orkest: Symfonisch Orkest Opera Ballet Vlaanderen
  Koor: Koor Opera Ballet Vlaanderen

  Opname door [Beeldstorm](http://www.beeldstorm.be) olv Jan Bosteels
---
