---
title: |-
  Missa Maria Assumpta, Faber
id: 5e9af22657a6fd6ba808502a
company: |-
  Terra Nova Collective
age: undefined
videoUrl: https://youtu.be/2zXvZL-VXvc
videoLength: 47 min
socialImage: https://uploads-ssl.webflow.com/5e74d1a9ef22355294c7d60e/5e9aef79e3922969077ab70b_TerraNova1.jpg
socialDescr: |-
  De omstandigheden rond de Missa Maria Assumpta van Joannes Adamus Josephus Faber (ca.1692-1759) gecomponeerd voor de Antwerpse Onze-Lieve-Vrouwekathedraal in 1720, vormen een van de merkwaardigheden in de evolutie van het klarinetrepertoire. Het manuscript van deze mis maakt deel uit van de tentoonstelling van het museum Vleeshuis en is eigendom van de Bibliotheek Koninklijk Conservatorium Antwerpen (B-Ac ms.59708) en bevat een van de allervroegst gekende klarinetpartijen.
descr: |-
  * concert
  * duur: 47 min
  * [Terra Nova Collective](http://www.terranovacollective.com)
recordedAt: |-
  Opname in St. Pauluskerk, Antwerpen
image: https://uploads-ssl.webflow.com/5e74d1a9ef22355294c7d60e/5e9aef79e3922969077ab70b_TerraNova1.jpg
text: |-
  Joannes Adamus Faber
  Missa Maria Assumpta

  De omstandigheden rond de Missa Maria Assumpta van Joannes Adamus Josephus Faber (ca.1692-1759) gecomponeerd voor de Antwerpse Onze-Lieve-Vrouwekathedraal in 1720, vormen een van de merkwaardigheden in de evolutie van het klarinetrepertoire. Het manuscript van deze mis maakt deel uit van de tentoonstelling van het museum Vleeshuis en is eigendom van de Bibliotheek Koninklijk Conservatorium Antwerpen (B-Ac ms.59708) en bevat een van de allervroegst gekende klarinetpartijen.

  De klarinet was nauwelijks twee decennia daarvoor ontstaan in Duitsland. Het repertoire bestond tot dan toe uit een handvol anonieme duo’s, en twee bescheiden partijen in het oratorium Juditha Triumphans (1716) van Antonio Vivaldi (1678-1741) en de opera Ifigenia in Aulide (1718) van Antonio Caldara (ca.1670-1736). Zowel Vivaldi als Caldara gebruiken dit nieuw instrument in een volks kader waarvan de partijen evengoed door trompetten kunnen worden uitgevoerd.  Faber gebruikt de klarinet op een heel andere lyrische manier. Hij treedt in dialoog met de zangstemmen, een rol normaal weggelegd voor de hobo.

  Waar Faber zijn inspiratie voor het klarinetgebruik vandaan had en hoe het komt dat dit zo vroege solistische werk werd gecomponeerd in Antwerpen blijft een vraagteken.

  Faber componeerde slechts drie werken: Missa Maria Assumpta, Missa et Ressurexit en een motet Quam Dilecto. Deze werken dateren allemaal uit 1720, het jaar waarin Faber door het kapittel op proef werd aanvaard. Het is plausibel dat Faber door het solistisch gebruik van een nieuw instrument, en met het oog op de post van zangmeester aan de kathedraal indruk trachtte te maken. Een andere mogelijkheid is dat Faber de klarinet reeds kende door zijn reis van Mainz naar Antwerpen, of door de Brusselse bouwers Willems, Rottenburgh of Boekhout uit Amsterdam. Het coverbeeld is een detail uit Allegorie van het Gehoor van Jan van Kessel II (1626-1679). Opmerkelijk aan dit schilderij zijn de vele blaasinstrumenten. Een aap staat bekend om zijn speelsheid en onberekenbaarheid. Dit symboliseert de diverse gemoedstoestanden van muziek en haar veelzijdige inwerking op mensen.

  **Credits**

  Terra Nova Collective o.l.v. Vlad Weverbergh

  Sarah Van Mol, sopraan

  Jonathan De Ceuster, alt

  Michiel Haspeslagh, tenor

  Joris Derder, bas

  Benoit Laurent, hobo

  Met dank aan Wilfried Van den Brande!

  
  Beeld, geluidsopname en montage: Stoffel de Laat, [Studio C](http://www.studioc.be)
---
