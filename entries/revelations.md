---
title: Revelations
descr: HERMESensemble
videoLength: 66 min

text: >-
  <p>Revelations is een multimediaproject dat de indrukwekkende visioenen van de 13e-eeuwse dichteres en mystica Hadewijch van Antwerpen (s.d.-1248) als uitgangspunt neemt. Haar getuigenissen behoren tot de verbazingwekkendste teksten uit onze literatuurgeschiedenis. In de traditie van de middeleeuwse christelijke mystiek beschrijft Hadewijch in haar Visioenen een extatische liefdesrelatie met de goddelijke Ander; passie is hierbij het sleutelwoord.<br><br>In een setting waarin een individu tegenover een koor geplaatst wordt, zoekt Revelations naar de kracht van visionaire ervaringen en extase in onze hedendaagse context.<br><br>Componist Wim Henderickx schrijft een woordeloos nieuw werk, waarin inspiratie van middeleeuwse en renaissancemuziek voor vrouwenstemmen doorklinkt. HERMESensemble en de elektronische muziek van Jorrit Tamminga krijgen een belangrijke plaats in zijn partituur. Na Void en De koningin zonder land werkt Wim Henderickx opnieuw samen met regisseur Wouter Van Looy, die voor Revelations een immateriële installatie met licht en rook creëert waarin de beelden van videokunstenaar Kurt d’Haeseleer aan Hadewijchs mystiek refereren.<br><br><strong><em>Dit werk verschijnt binnenkort op cd en er zullen nog live concerten volgen.</em></strong></p><h5>Credits </h5><p>Componist<br>Wim Henderickx</p><p>Artistieke ploeg <br>Wouter Van Looy (regie)<br>Kurt d’Haeseleer (beeld)</p><p>Bezetting<br>Karin de Fleyt (fluit)<br>Marc Tooten (altviool)<br>Wim Henderickx (percussie)<br>Jorrit Tamminga (electronics)<br><br>Een productie van Muziektheater Transparant in coproductie met deSingel, Operadagen Rotterdam, HERMESensemble en Cappella Amsterdam</p><p>Opname door Muziektheater Transparant</p><p><br></p>
---
