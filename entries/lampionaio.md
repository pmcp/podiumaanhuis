
---
title: Lampionaio
descr: Sprookjes enzo
videoLength: 50 min

text: >-
  <p>Een interactieve circustheatervoorstelling met weinig woorden, maar des te meer beelden.<br><br>Een familievoorstelling voor kleuters van 3 tot 5 jaar.<br><br>De avond daalt neer over de stad. Het is tijd. Is iedereen klaar? Dan kunnen we beginnen.<br><br>Luister naar het verhaal van Marco die later een Lampionaio, lantaarnaansteker, wil worden. Dan zal hij bij zonsondergang de nacht aansteken en haar net voor zonsopgang weer uitdoven. Hij zal licht in de straten brengen en met zijn meterslange benen dicht bij de lantaarns blijven. Hij zal licht kunnen veranderen in donker en donker in licht. Want hij is niet bang meer voor het donker en droomt met de ogen open.<br><br>En jij, wat wil jij later worden? Lampionaio?<br><br>Lampionaio is een lichtvoetige en magische voorstelling, spannend en kleurrijk met verrassende circusnummers, bewegende objecten en poppen.</p><p>‍</p><p><strong>CREDITS</strong></p><p><strong>‍</strong><br>Concept Marcello &amp; Pietro Chiarenza<br>Scene &amp; belichting Pietro Chiarenza<br>Spel Alice Erlanger, Marco Migliavacca, Ilke Teerlinck/ Magali Casters, Rebecca Rosseel &amp; Pietro Chiarenza<br>Dramaturgie Joost van den Branden<br>Muziek Michele Moi<br>Kostuums &amp; grafisch ontwerp Margot De Group<br><br>In samenwerking met Accademia Perduta Romagna Teatri en CC Asse<br>Met steun van de stad Antwerpen</p>
---
